# Gaminančių vartotojų poreikių sąrašas


# Dviejų zonų tarifas

## PROBLEMA
šiuo metu įsiregitravus gaminančiu vartotoju, Ignitis/ESO ima taikyti vienos zonos tarifą, gaminančiam-vartotojui neduodama jokio pasirinkimo teisės. Toks pakeitimas daromas Ignitis/ESO taisyklių pagrindu, jokiame įstatyme nėra tokio pakeitimo nuorodos.

Tai yra nesąžiningas veiksmas gaminančių vartotojų atžvilgiu- jei gaminančio vartotojo poreikis metiniam energijos kiekiui padidėjo (pvz.: nusipirko elektromobilį), tai papildomą energiją jsi turės pirkti vienos zonos tarifu (negalės pasinaudoti naktį pigesnio krovimo galimybe).

## SPRENDIMAS
sprendimas aiškus - ESO turi paalikti galimybę gaminančiam vartotojui pasirinkti vienos ar dviejų zonų tarifą.

## STATUSAS
ESO atstovai 2020 pavasarį Seimo Ekonomikos komitete viešai pažadėjo, kad tokia galimybė bus padaryta. Išmanūs skaitikliai yra išmanūs :), tad sugeba rinkti duomenis, reikia tik modifikuoti apskaitos sistemą, kad ji skaičiuotų valandines energijos apimtis, o ne mėnesines.
Daugiau jokių žadėjimų ar žinių apie eigą neužfiksuota.


# Instaliuota galia laikoma saulės elementų suminė galia, net jei ji didesnė už maksimalią inverterio galią

## PROBLEMA
Pagal atsinaujinančių išteklių įstatymą 
> https://e-seimas.lrs.lt/portal/legalAct/lt/TAD/TAIS.398874/asr 
> 15. Elektrinės įrengtoji galia – visų elektrinės generatorių aktyviųjų galių suma.

Tokiu atveju, kai gaminantis-vartotojas turi 12KW saulės elementų galią instaliuotą galią, o jo inverteris yra 9KW, ESO išduos leidimą 12KW jėgainei nepaisant to, kad inverteris negali pateikti į tinklą daugiau galios (9KW), nei numatyta. 

Tuo būdu:
- už pasinaudojimą tinklais tam tikra grupė gaminančių vartotojų apmokestinama neproporcingai.
- gaminantis vartotojas, pas kurį yra silpnas įvadas, negali statyti daugiau saulės elementų, net jei jo inverterio galia atitinka tinklo reikalavimus. 
- ESO gali būti, kad neoptimaliai išnaudoja tinklą, todėl apskritai didėja naudojimosi tinklais mokestis.

## SPRENDIMAS
Nustatyti, kad "instaliuota galia" laikima mažesnė iš šių dviejų komponentų galia: a) saulės elementų suminė galia, b) inverterio galia.

## STATUSAS
Reikia pasitvirtinti ar tai tikrai problema, kurąi reikia spręsti.







